pedagogia-dello-sport

La funzione dello sport come fattore educativo

SPORT ED EDUCAZIONE AI VALORI NELLA SCUOLA
QUADRO TEORICO E PROSPETTIVE DI RICERCA
Finalità e modelli dello sport scolastico

_______________________________________________
Prima di affrontare dal punto di vista della pedagogia
dello sport il tema dei valori educativi è necessario partire
da alcune considerazione filosofiche generali, che possono
essere utili per inquadrare meglio il problema.
La pedagogia è sempre il corollario naturale di una determinata
posizione filosofica. Essa propone sempre un tipo
di uomo o di cittadino con specifiche caratteristiche di
eccellenza e valori. L’interpretazione dei fenomeni educativi,
in qualsiasi forma o contesto si presentino, si compie
sempre mettendo in relazione:
1) i concetti pedagogici fondamentali di un sistema educativo
e i principi della filosofia o visione del mondo che ne
stanno alla base;
2) i principi dell’educazione con la concezione dell’uomo
e della vita in quel determinato momento storico ed in
quella specifica cultura.
Questo quadro ci permette di interpretare il sistema dei
valori come qualcosa di mutevole. I valori non possono
essere mai stabiliti una volta per tutte in maniera univoca e
definitiva, perché essi sono sempre il frutto di una costruzione
che risente delle condizioni storiche, sociali, culturali,
politiche, economiche ed ideologiche dell’epoca storica
in cui si sono strutturati.
L’uomo rappresenta un essere che può realizzarsi in varie
modalità. L’educazione avvia l’uomo ad un processo di
perfezionamento interminabile, che ha come scopo quello
di compierlo e di realizzarlo pienamente nella sua modalità
umana . Per umanizzarsi, realizzandosi
progressivamente come “persona”, l’essere umano ha bisogno
di acquisire livelli di consapevolezza sempre maggiori
riguardo alla realtà, alle tecniche, agli atteggiamenti
ed ai significati che caratterizzano l’ambiente nel quale esso
è inserito . I valori aiutano la persona ad
avere una interpretazione dell’ambiente in cui vive, ad avere
un ambito etico, un ethos.
Questo ethos rappresenta il quadro - o meglio lo spazio -
nel quale l’essere umano compie concretamente le scelte e
prende le decisioni relative al suo agire quotidiano in base
a norme di comportamento stabilite dalla comunità e che
egli dovrà criticamente vagliare ed assumere individualmente1.
1 Si può partire da questa considerazione per abbozzare la differenza
tra i termini etica e morale, che etimologicamente derivano rispettivamente
da due parole, una greca e una latina (ethos e mos), che hanno
il medesimo significato: cioè “costume”, “abitudine”. Infatti, mentre
l’etica rappresenta una riflessione critica sui principi che ispirano
l’agire umano libero e responsabile, sui motivi per cui vengono considerati
validi i codici morali e le relative dottrine per sondarne la validità
sul piano della logica e della ragione, la morale è un sistema codificato
di norme di comportamento, accettate per lo più dalla cultura di
un determinato periodo storico, da uno specifico gruppo di appartenenza,
o da una particolare religione. Nei sistemi morali sono spesso
presenti norme e principi morali talvolta molto antichi, difficili da accettare
e discutibili se letti alla luce delle condizioni storiche attuali e
Pedagogia dello sport e valori
I valori hanno lo scopo di orientare questa interpretazione
da parte del soggetto nei confronti del mondo che lo
circonda, tracciando in esso sentieri per l’agire. Nel caso
dell’educazione, i valori servono ad orientare l’agire educativo
, ad aiutare questo processo continuo
di autotrasformazione intenzionale del soggetto nella
sua dimensione personale e interiore, che si esplicita nel
permanente movimento circolare di interpretazione e
comprensione della realtà, che è alla base
dell’apprendimento permanente dell’uomo e del suo sviluppo
I valori, tuttavia, non solo fungono da sistema di riferimento
e da linee di orientamento concreto per l’agire educativo,
ma rappresentano il presupposto del pensare etico
che apre la persona alla comprensione piena della realtà. Il
pensare etico ha origine da quel compito etico, che è indissolubilmente
legato all’impegno “per” gli altri e “con” gli
altri che l’essere umano assume nel momento stesso in cui
viene alla luce e che caratterizza tutta la sua esistenza. Il
compito etico, che l’educazione aiuta ad assumere costantemente,
consiste nello scoprire quali valori e quali principi
(ossia valori enunciati in modo universale) orientano
concretamente l’azione che si sta compiendo e nel giudicare
se essi sono i più adatti per il conseguimento dello sviluppo
integrale della persona.
I valori possono essere più o meno definiti, esplicitati e
resi consapevoli, adottati, ad esempio, da educatori più o
meno esperti; ma debbono essere sempre trasmessi attraverso
i sistemi educativi. Gli educatori devono sempre ofdelle
comunità di appartenenza. L’etica, pertanto, ha come obiettivo
quello di infiltrarsi nelle crepe dei sistemi morali e di contestare le
norme di comportamento assunte in maniera acritica senza tenere conto
del principio dell’equità e dell’accettazione universalistica
dell’azione 
